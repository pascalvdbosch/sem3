---
description: >-
  https://blackboard.hhs.nl/bbcswebdav/pid-3328522-dt-content-rid-30537008_2/courses/H-SE-S3-WDSPR-2021/Reader%20Informatiebeveiliging%20van%20Webapplicaties%2810%29.pdf
---

# Security

Het doel van informatiebeveiliging is, enerzijds het waarborgen van de continuïteit van de bedrijfsprocessen en anderzijds het minimaliseren van eventuele schade, direct of indirect, die ontstaat uit informatiebeveiligingsincidenten \(Houten, Spruit, & Wolters, 2019\). 

Bij de ontwikkeling van webapplicaties moet rekening gehouden worden met een groot scala aan interne en externe factoren die de betrouwbaarheid van de applicatie kunnen beïnvloeden. Het streven moet altijd zijn om een betrouwbare applicatie op te leveren die beschikbaar is wanneer deze nodig is, alle gegevens correct verwerkt, beveiligd is tegen datalekken en waarbij bovendien de privacy van de gebruikers gegarandeerd wordt. Sinds de in mei 2018 ingevoerde AVG, ook wel bekend onder de Engelse naam: General Data Protection Regulation \(GDPR\), heeft iedere ontwikkelaar van software zelfs de verplichting om veilige, betrouwbare applicaties op te leveren. 

Deze reader geeft een beknopte samenvatting van het lesmateriaal voor de onderwijseenheid Security, Integrity & Ethics \(SIE\) als onderdeel van semester 3 - Webapplicatie & Security - bij de HBO-ICT-Software Engineering en heeft als doel een leidraad te geven voor de beginnende webontwikkelaar.

